<!DOCTYPE html>

<html><head><title>Un laboratorio con i bambini per ridisegnare la città – SunSalvario</title></head><body class="post-template-default single single-post postid-1449 single-format-standard l-body Impreza_8.10 us-core_8.10.1 header_none headerinpos_top state_default wpb-js-composer js-comp-ver-6.9.0 vc_responsive"><div class="l-canvas type_wide"><main class="l-main" id="page-content"><section class="l-section height_medium"><div class="l-section-h i-cf"><p>Leggendo la parola <strong>architettura</strong> cosa vi viene in me? Da neofita quale sono, a me vengono in mente AutoCad, il vetro e le ville. Bene, ora provate a immaginare cosa verrebbe in mente ad un bambino, se gli chiedessimo di associare qualcosa alla parola architettura: probabilmente penserebbe alla sua casa, a case immaginarie fatte di cartoni o materassini e forse ai Lego (in realtà i Lego sarebbe stata la mia risposta da bambino, voglio pensare che anche alle nuove generazioni piacciano i Lego!).<br/>
Fatta questa premessa molto sintetica, vi starete domandando dove voglia andare a parare e sinceramente me l’ero chiesto anche io, ma la risposta è semplice: un laboratorio di architettura per bambini, il cui nome è <strong>“Tesoro, mi si sono gentrificati i ragazzi”</strong>, che si inserisce all’interno del progetto di riqualificazione e valorizzazione urbana della zona Barca-Bertolla, atto a restituire ai suoi abitanti aree urbane in stato di abbandono e quindi degradate.</p><p>Nello specifico l’attività di questo laboratorio che dovrebbe iniziare a fine febbraio trova la sua attuazione nella <strong>progettazione partecipata</strong>: ovvero un approccio nuovo alla progettazione, che non resta in mano ai tecnici professionisti, ma che coinvolge in prima persona i residenti in quanto primi fruitori dei risultati ottenuti, in base alla convinzione odierna che gli interlocutori più preparati a fornire risposte qualitative per il loro territorio sono gli abitanti stessi. Attraverso di essa si simulerà un percorso progettuale e di analisi del quartiere in cui i bambini (delle scuole elementari e medie) a partire dal loro punto di vista, saranno invitati a individuare criticità e punti di forza dei vari spazi urbani presi in esami, proponendo idee e soluzioni progettuali per migliorarne la vivibilità come se si trattasse di un vero studio di architettura.<br/>
Fautore di questo progetto è uno studente di architettura del Politecnico, Alessio Puglisi. Dato il suo lavoro durante il pre e dopo scuola presso la Manzoni di corso Marconi e presso la Casa del Quartiere per il progetto <strong>“Fuori Orario”</strong>, ha pensato di unire i suoi studi e la sua esperienza con le idee fantasiose e genuine dei bambini per realizzare la sua tesi; in questo sarà seguito dal suo relatore nonchè attore del progetto di Barca-Bertolla, che seguirà la “post produzione” di ogni incontro, da alcune curatrici d’arte dell’associazione <strong>ATitolo</strong> e da un’antropologa urbana.</p><p>L’obiettivo di questa proposta a mio avviso originale è quello di promuovere la capacità di osservazione e la conoscenza degli spazi urbani, a partire dal proprio quartiere, per accrescere nei più giovani il senso di appartenenza ai luoghi e incentivare percorsi di cittadinanza attiva attraverso la valorizzazione dell’immaginario e della creatività, per trasformare e migliorare lo spazio pubblico. I partecipanti saranno coinvolti nella realizzazione di un progetto che verrà presentato e esposto a conclusione del laboratorio e verranno realizzate, insieme allo staff senior di questo “studio architettonico”, proposte e immaginari che si spera non rimarranno solo su carta, ma che trovino un sviluppo concreto seppur piccolo.<br/>
Il quartiere interessato per questo primo ciclo di lezioni è appunto Barca-Bertolla, ma il laboratorio non chiuderà i battenti, si sposterà presso la <strong>Casa del Quartiere</strong> in primavera dove l’ideatore, in questo frangente, sarà supportato da alcuni membri dello staff dei Bagni Municipali: in questo modo si potranno confrontare i risultati ottenuti in una zona periferica della città come Barca-Bertolla rispetto ad una zona gentrificata qual’è San Salvario.</p><p>Ritengo quest’idea molto interessante per due motivi principali:<br/>
il primo perchè è un metodo alternativo e originale per far partecipare alla vita del quartiere i ragazzi che ci vivono e che possono così dare un loro contributo per migliorare anche poco la vivibilità di queste zone, sempre un po’ in bilico, cercando soluzioni sostenibili attraverso l’attività ludica .<br/>
Il secondo è più personale, sono curioso di vedere quali idee e soluzioni verranno fuori dalle menti di questi piccoli architetti onorari.<br/>
Per cui genitori, se volete che i vostri figli vivano in senso più ampio il quartiere permettete loro di prendere parte a questa iniziativa che, magari, in maniera indiretta può essere d’aiuto anche a voi.</p><p><strong>Per più info</strong>: ale_puglisi@libero.it</p><p> </p><p><strong>Vincent H. Macomber</strong></p><p> </p><p>L’immagine in copertina è un’illustrazione di <a>Bob Staake</a> (leggermente “sansalvarizzata”).</p></div></section> <section class="l-section height_medium for_comments"><div class="l-section-h i-cf"><div class="w-comments" id="comments"><div class="comment-respond" id="respond"><h3 class="comment-reply-title" id="reply-title">Lascia un commento <small><a id="cancel-comment-reply-link" style="display:none;">Annulla risposta</a></small></h3><form class="comment-form" id="commentform"><p class="comment-notes"><span id="email-notes">Il tuo indirizzo email non sarà pubblicato.</span> <span class="required-field-message">I campi obbligatori sono contrassegnati <span class="required">*</span></span></p><div class="w-form-row for_textarea required"><div class="w-form-row-field"><textarea></textarea></div><div class="w-form-row-state">Compila questo campo</div></div><div class="w-form-row for_text required"><div class="w-form-row-field"><input/></div><div class="w-form-row-state">Compila questo campo</div></div><div class="w-form-row for_email required"><div class="w-form-row-field"><input/></div><div class="w-form-row-state">Inserisci un indirizzo email valido.</div></div><div class="w-form-row for_agreement required"><div class="w-form-row-field"><label><input class="screen-reader-text"/><span class="w-form-checkbox"></span><span>Salva il mio nome, email e sito web in questo browser per la prossima volta che commento.</span></label></div><div class="w-form-row-state">Devi accettare i termini per procedere</div></div><p class="form-submit"><button class="w-btn us-btn-style_1" style="background-color: #FF5733; color: white;"><span class="w-btn-label">Invia commento</span></button> <input id="comment_post_ID"/><input id="comment_parent"/></p><p style="display: none;"><input id="akismet_comment_nonce"/></p><p style="display: none !important;"><label>Δ<textarea></textarea></label><input id="ak_js_1"/></p></form> </div><div class="us-comments-json hidden"></div></div></div></section></main></div><footer class="l-footer" id="page-footer"></footer><a class="w-toplink pos_right"><span></span></a><style>html, .l-header .widget, .menu-item-object-us_page_block {
    font-family: var(--font-body);
    font-size: 18px;
    line-height: 28px
    }
h3 {
    font-family: var(--font-h3);
    font-weight: 400;
    font-size: max(1.4rem, 1.4vw);
    line-height: 1.2;
    letter-spacing: 0;
    margin-bottom: 0.6em
    }
body {
    background: var(--color-content-bg-alt)
    }
.l-subheader-h, .l-section-h, .l-main .aligncenter, .w-tabs-section-content-h {
    max-width: 1140px
    }
a, button, input[type="submit"], .ui-slider-handle {
    outline: none !important
    }
.w-toplink, .w-header-show {
    background: rgba(0, 0, 0, 0.3)
    }
.us-btn-style_1 {
    overflow: hidden
    }
.us-btn-style_1 > * {
    position: relative;
    z-index: 1
    }</style></body></html>